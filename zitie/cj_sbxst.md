# 跋宋徽宗唐十八学士图卷
## 摘要
蔡京书法题跋欣赏《跋宋徽宗唐十八学士图卷》绢本，纵29.4cm，台北故宫博物院藏。
## 图片

<a data-fancybox="gallery" href="/image/cj_sbxsb.jpg">
    <img src="/image/cj_sbxsb.jpg">
</a>

## 释文
唐太宗得杜如晦房元齡等十八人。佐命興邦。臣考其施為。皆不能稽古立政。然終致其君至太平者。蓋唐乘大亂之後。饑易為食。渴易為飲。故事半古人。功已倍之也。太宗嘗曰。秦漢不足襲。三代損益如何。房杜不能對。遂命魏正與元齡等宿中書省講議。終不能定。太宗曰。禮廢樂壞。朕甚閔之。有志不就。古人攸悲。對曰。非陛下不能行。乃臣等無素業。何愧如之。正與元齡如晦。慚慄而出。元齡等相謂曰。有元首。無股肱。誠可歎也。蓋元齡如晦學非堯舜三代。其所操知秦漢蹇淺卑近。使太宗無鄉舉里選。製禮作樂之功。後之學者。未嘗不掩卷太息。今天下去唐。又五百餘歲。皇帝陛下睿智生知。追述三代。於是鄉舉里選。制禮作樂。以幸天下。足以誇（當作跨）唐越漢。猶慨然緬想十八人。圖其形寄意於詩什。有廱泮育賢今日盛。彙征無復隱蒿萊之句。求賢樂士。可見於此。則成人有德。小子有造。當如聖志。十八人不足道也。大觀庚寅（1110）季春望。太師魯國公臣京謹記。
## 分图
<a data-fancybox="gallery" href="/image/cj_sbxsb1.jpg">
    <img src="/image/cj_sbxsb1.jpg">
</a>
<br>
<a data-fancybox="gallery" href="/image/cj_sbxsb2.jpg">
    <img src="/image/cj_sbxsb2.jpg">
</a>
<br>
