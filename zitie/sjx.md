# 圣教序

## 简介

《大唐三藏圣教序》，简称《圣教序》，由唐太宗撰写。最早由唐初四大书法家之一的褚遂良所书，称为《雁塔圣教序》，后由沙门怀仁从王羲之书法中集字，刻制成碑文，称《唐集右军圣教序并记》，或《怀仁集王羲之书圣教序》，因碑首横刻有七尊佛像，又名《七佛圣教序》。

此碑，唐成亨三年（公元672年）十二月八日京城法侣建立。文林郎诸葛神力勒石，武骑尉朱静藏镌字。行书，三十行，行八十五、八十六字不等。碑原在陕西西安弘福寺，后移西安碑林。集王圣教序记，较雁塔褚遂良正书本晚十九年，多文王答敕、皇太子笺答、又般若波罗蜜多心经。怀仁集王书，历二十五年乃成。

《圣教序》虽是集字成碑，且缺失之字为拼接组合而成。但因怀仁功力精澡，又是谨慎从事，终能各尽其势，完好地再现了王羲之书法的艺术特征，用明人王世贞的话来说，是“备尽八法之妙”，成为王字的一个大宝库。此碑于宋以后中断，传世以未断宋拓本为佳，字迹稍肥，笔锋使转处莹丝可见。

## 拓片

<a data-fancybox="gallery" href="/image/image-20211114202034421.png">
    <img src="/image/image-20211114202034421.png">
</a>

大唐三藏圣教序 太宗文皇帝制 弘福寺沙门怀仁集 晋右将军王羲之书。

<a data-fancybox="gallery" href="/image/image-20211114202118045.png">
    <img src="/image/image-20211114202118045.png">
</a>

（王羲之书）

盖闻二仪有像，显覆载以含生；四时无形，潜寒暑以化物。是以窥天鉴地，庸愚

<a data-fancybox="gallery" href="/image/image-20211114202157419.png">
    <img src="/image/image-20211114202157419.png">
</a>

皆识其端；明阴洞阳，贤哲罕穷其数。然而天地苞乎阴阳而易识者，以其有像也；阴阳处乎天地而

<a data-fancybox="gallery" href="/image/image-20211114202217620.png">
    <img src="/image/image-20211114202217620.png">
</a>

难穷者，以其无形也。故知像显可征，虽愚不惑；形潜莫睹，在智犹迷。况乎佛

<a data-fancybox="gallery" href="/image/image-20211120103957675.png">
    <img src="/image/image-20211120103957675.png">
</a>

道崇虚，乘幽控寂，弘济万品，典御十方，举威灵而无上，抑神力而无下。大之则弥于宇宙，细之则

<a data-fancybox="gallery" href="/image/image-20211114202239178.png">
    <img src="/image/image-20211114202239178.png">
</a>

（弥于宇宙，细之则）摄于毫厘。无灭无生，历千劫而不古；若隐若显，运百福而长今。妙道凝玄，遵之

<a data-fancybox="gallery" href="/image/image-20211114202257928.png">
    <img src="/image/image-20211114202257928.png">
</a>

莫知其际；法流湛寂，挹之莫测其源。故知蠢蠢凡愚，区区庸鄙，投其旨趣，能无疑惑者哉！然则大教

<a data-fancybox="gallery" href="/image/image-20211114202316191.png">
    <img src="/image/image-20211114202316191.png">
</a>

(疑惑者哉！然则大)教之兴，基乎西土，腾汉庭而皎梦，照东域而流慈。昔者，分形分迹之时，言未驰

<a data-fancybox="gallery" href="/image/image-20211114202339513.png">
    <img src="/image/image-20211114202339513.png">
</a>

而成化；当常现常之世，民仰德而知遵。及乎晦影归真，迁仪越世，金容掩色，不镜三千之光；丽

<a data-fancybox="gallery" href="/image/image-20211114202919216.png">
    <img src="/image/image-20211114202919216.png">
</a>

(不镜三千之光；丽)象开图，空端四八之相。于是微言广被，拯含类于三涂；遗训遐宣，导群生于十

<a data-fancybox="gallery" href="/image/image-20211114202942490.png">
    <img src="/image/image-20211114202942490.png">
</a>

地。然而真教难仰，莫能一其旨归，曲学易遵，邪正于焉纷纠。所以空有之论，或习俗而是非；大小之

<a data-fancybox="gallery" href="/image/image-20211114203000800.png">
    <img src="/image/image-20211114203000800.png">
</a>

(习俗而是非；大小之)乘，乍沿时而隆替。有玄奘法师者，法门之领袖也。幼怀贞敏，早悟三空之心；

<a data-fancybox="gallery" href="/image/image-20211114203021215.png">
    <img src="/image/image-20211114203021215.png">
</a>

长契神情，先苞四忍之行。松风水月，未足比其清华；仙露明珠，讵能方其朗润。故以智通无累，

<a data-fancybox="gallery" href="/image/image-20211114203039660.png">
    <img src="/image/image-20211114203039660.png">
</a>

(润。故以智通无累)神测未形，超六尘而迥出，只千古而无对。凝心内境，悲正法之陵迟；栖虑玄门，

<a data-fancybox="gallery" href="/image/image-20211114203057295.png">
    <img src="/image/image-20211114203057295.png">
</a>

慨深文之讹谬。思欲分条析理，广彼前闻，截伪续真，开兹后学。是以翘心净土，往游西域。乘危

<a data-fancybox="gallery" href="/image/image-20211114203122382.png">
    <img src="/image/image-20211114203122382.png">
</a>

(土，往游西域。乘危)远迈，杖策孤征。积雪晨飞，途闲失地；惊砂夕起，空外迷天。万里山川，拨烟霞而

<a data-fancybox="gallery" href="/image/image-20211114203140651.png">
    <img src="/image/image-20211114203140651.png">
</a>

进影；百重寒暑，蹑霜雨而前踪。诚重劳轻，求深愿达，周游西宇，十有七年。穷历道邦，询求正教，

<a data-fancybox="gallery" href="/image/image-20211114203202582.png">
    <img src="/image/image-20211114203202582.png">
</a>

(历道邦，询求正教)双林八水，味道餐风，鹿苑鹫峰，瞻奇仰异。承至言于先圣，受真教于上贤，

<a data-fancybox="gallery" href="/image/image-20211114203219401.png">
    <img src="/image/image-20211114203219401.png">
</a>

探赜妙门，精穷奥业。一乘五律之道，驰骤于心田；八藏三箧之文，波涛于口海。爰自所历之国，总

<a data-fancybox="gallery" href="/image/image-20211114203238762.png">
    <img src="/image/image-20211114203238762.png">
</a>

(爰自所历之国，总)将三藏要文，凡六百五十七部，译布中夏，宣扬胜业。引慈云于西极，注法雨于

<a data-fancybox="gallery" href="/image/image-20211114203302043.png">
    <img src="/image/image-20211114203302043.png">
</a>

东垂，圣教缺而复全，苍生罪而还福。湿火宅之干焰，共拔迷途；朗爱水之昏波，同臻彼岸。是知恶

<a data-fancybox="gallery" href="/image/image-20211114203322915.png">
    <img src="/image/image-20211114203322915.png">
</a>

(波，同臻彼岸。是知恶)因业坠，善以缘升，升坠之端，惟人所托。譬夫桂生高岭，零露方得泫其华；莲出

<a data-fancybox="gallery" href="/image/image-20211114203344990.png">
    <img src="/image/image-20211114203344990.png">
</a>

渌波，飞尘不能污其叶。非莲性自洁而桂质本贞，良由所附者高，则微物不能累；所凭者净，则

<a data-fancybox="gallery" href="/image/image-20211114203404992.png">
    <img src="/image/image-20211114203404992.png">
</a>

(能累；所凭者净，则)浊类不能沾。夫以卉木无知，犹资善而成善，况乎人伦有识，不缘庆而求庆！

<a data-fancybox="gallery" href="/image/image-20211114203908409.png">
    <img src="/image/image-20211114203908409.png">
</a>

方冀兹经流施，将日月而无穷；斯福遐敷，与乾坤而永大。

```（上述为唐太宗李世民写的序文）```

朕才谢珪璋。言惭博达。至于内典。尤

<a data-fancybox="gallery" href="/image/image-20211114204024968.png">
    <img src="/image/image-20211114204024968.png">
</a>

(博达。至于内典。尤)所未闲。昨制序文。涂为鄙拙。唯恐秽翰墨于金简。标瓦砾于森林。忽得来书。

<a data-fancybox="gallery" href="/image/image-20211114204125259.png">
    <img src="/image/image-20211114204125259.png">
</a>

谬承褒赞。

```玄奘接到皇上的敕谕后，又上表致谢，皇上下敕说：```

循躬省虑。弥盖厚颜。善不足称，空劳致谢。皇帝在春宫述三藏。圣记。

```皇太子李治也撰写《述三藏圣记》说：```

夫显扬正教，

<a data-fancybox="gallery" href="/image/image-20211114204213969.png">
    <img src="/image/image-20211114204213969.png">
</a>

(圣记。夫显扬正)教，非智无以广其文。崇阐微言。非贤莫能定其旨。盖真如圣教者。诸法之玄

<a data-fancybox="gallery" href="/image/image-20211114204238632.png">
    <img src="/image/image-20211114204238632.png">
</a>

宗。众经之辄（足属）也。综括宏远。奥旨遐深。极空有之精微。体生减之机要。词茂道旷。寻之者不究其

<a data-fancybox="gallery" href="/image/image-20211120204127786.png">
    <img src="/image/image-20211120204127786.png">
</a>

（旷。寻之者不究其）源。文显义幽。履之者莫测其际。故知圣慈所被。业无善而不臻。妙化所敷。缘

<a data-fancybox="gallery" href="/image/image-20211114204334202.png">
    <img src="/image/image-20211114204334202.png">
</a>

无恶而不翦。开法纲之纲纪。弘六度之正教。拯群有之涂炭。启三藏之秘扃是以。名无翼而长飞。道

<a data-fancybox="gallery" href="/image/image-20211114204408756.png">
    <img src="/image/image-20211114204408756.png">
</a>

(以。名无翼而长飞。道)无根而永固。道名流庆。历遂古而镇常。赴感应身。经尘劫而不朽。晨钟夕梵。

<a data-fancybox="gallery" href="/image/image-20211114204436837.png">
    <img src="/image/image-20211114204436837.png">
</a>

交二音于鹫峰。慧日法流。转双轮于鹿菀。排空宝盖。接翔云而共飞。庄野春林。与天花而合彩。伏惟

<a data-fancybox="gallery" href="/image/image-20211114204504449.png">
    <img src="/image/image-20211114204504449.png">
</a>

（与天花而合彩。伏惟）皇帝陛下。上玄资福。垂拱而治八荒。德被黔黎。敛衽而朝万国。恩加朽骨。石室

<a data-fancybox="gallery" href="/image/image-20211114204531424.png">
    <img src="/image/image-20211114204531424.png">
</a>

归贝叶之文。泽其昆虫。金匮流梵说之偈。遂使阿（禾辱）达水。通神旬之八川。耆阇崛山。接嵩华之翠

<a data-fancybox="gallery" href="/image/image-20211114204559272.png">
    <img src="/image/image-20211114204559272.png">
</a>

（崛山。接嵩华之翠）岭。窃以性德凝寂。麋归心而不通。智地玄奥。感恳诚而遂显。岂谓重昏之夜。烛

<a data-fancybox="gallery" href="/image/image-20211114204624754.png">
    <img src="/image/image-20211114204624754.png">
</a>

慧炬之光。火宅之朝。降法雨之泽。于是百川异流。同会于海。万区分义。总成乎实。岂与汤武校

<a data-fancybox="gallery" href="/image/image-20211114204654199.png">
    <img src="/image/image-20211114204654199.png">
</a>

（乎实。岂与汤武校）其优劣。尧舜比其圣德者哉。玄奘法师者。夙怀聪令。立志夷简。神清龆龀

<a data-fancybox="gallery" href="/image/image-20211114204719503.png">
    <img src="/image/image-20211114204719503.png">
</a>

之年。体拔浮华之世。凝情定室。匿迹幽巖。栖息三禅。巡游十地，超六尘之境。独步迦维。会一乘之旨。随

<a data-fancybox="gallery" href="/image/image-20211114204745131.png">
    <img src="/image/image-20211114204745131.png">
</a>

（迦维。会一乘之旨。随）机化物。以中华之无质。寻印度之真文。远涉恒河。终期满字。频登雪岭。更获

<a data-fancybox="gallery" href="/image/image-20211114204817996.png">
    <img src="/image/image-20211114204817996.png">
</a>

半珠。问道法还。十有七载。备通释典。利物为心。以贞观十九年九月六日奉。敕于弘福寺。翻译

<a data-fancybox="gallery" href="/image/image-20211114204844556.png">
    <img src="/image/image-20211114204844556.png">
</a>

（敕于弘福寺。翻译）圣教要文凡六百五十七部。引大海之法流。洗尘劳而不竭。传智灯之长焰。

<a data-fancybox="gallery" href="/image/image-20211114204913889.png">
    <img src="/image/image-20211114204913889.png">
</a>

皎幽闇而恒明。自非久值胜缘。何以显扬斯旨。所谓法相常住。齐三光之明。我皇福臻。同二仪

<a data-fancybox="gallery" href="/image/image-20211114204949476.png">
    <img src="/image/image-20211114204949476.png">
</a>

（我皇福臻。同二仪）之固。伏见御制。众经论序。照古腾今。理含金石之声。文抱风云之润。治辄以轻

<a data-fancybox="gallery" href="/image/image-20211114205038873.png">
    <img src="/image/image-20211114205038873.png">
</a>

尘足岳。坠露添流。略举大纲。以为斯记。

```{皇太子李治的回复}```

治素无才学。性不聪敏。内典诸文。殊未观览。所作论序。鄙

<a data-fancybox="gallery" href="/image/image-20211114205106282.png">
    <img src="/image/image-20211114205106282.png">
</a>

(观览。所作论序。鄙)拙尤繁。忽见来书。褒扬赞述。抚躬自省。惭悚交并。自感惭恐交加，劳师等远臻。深以为愧。

<a data-fancybox="gallery" href="/image/image-20211114205148472.png">
    <img src="/image/image-20211114205148472.png">
</a>

贞观廿二年八月三日内府。

般若波羅蜜多心經沙门玄奘奉诏譯觀自在菩薩，行深

<a data-fancybox="gallery" href="/image/image-20211114205234241.png">
    <img src="/image/image-20211114205234241.png">
</a>

般若波羅蜜多時，照見五蘊皆空，度一切苦厄。舍利子，色不異空，空不異色。

<a data-fancybox="gallery" href="/image/image-20211114205303753.png">
    <img src="/image/image-20211114205303753.png">
</a>

色即是空，空即是色，受想行識亦復如是。舍利子，是諸法空相，不生不滅，不垢不淨，不增不減。是

<a data-fancybox="gallery" href="/image/image-20211114205358416.png">
    <img src="/image/image-20211114205358416.png">
</a>

故空中無色，無受想行識。無眼耳鼻舌身意，無色聲香味觸法。無眼界，

<a data-fancybox="gallery" href="/image/image-20211114205448637.png">
    <img src="/image/image-20211114205448637.png">
</a>

乃至無意識界。無無明，亦無無明盡。乃至無老死，亦無老死盡。無苦集滅道，無智亦無得，以無所得

<a data-fancybox="gallery" href="/image/image-20211114205521714.png">
    <img src="/image/image-20211114205521714.png">
</a>

（智亦無得，以無所得）故。菩提薩埵，依般若波羅蜜多故，心無罣礙，無罣礙故，無有恐怖。遠離顛倒夢

<a data-fancybox="gallery" href="/image/image-20211114205550932.png">
    <img src="/image/image-20211114205550932.png">
</a>

想，究竟涅槃。三世諸佛，依般若波羅蜜多故，得阿耨多羅三藐三菩提。故知般若波羅蜜多，是大

<a data-fancybox="gallery" href="/image/image-20211114205639964.png">
    <img src="/image/image-20211114205639964.png">
</a>

神咒，是大明咒，是無上咒，是無等等咒。能除一切苦，真實不虛故。說般若波羅

<a data-fancybox="gallery" href="/image/image-20211114205723769.png">
    <img src="/image/image-20211114205723769.png">
</a>

蜜多咒即說咒曰

揭帝揭帝 般羅揭帝 般羅僧揭帝 菩提莎婆訶

<a data-fancybox="gallery" href="/image/image-20211114205744487.png">
    <img src="/image/image-20211114205744487.png">
</a>

般若多心經

太子太傅尚书左仆射燕国公于志宁

<a data-fancybox="gallery" href="/image/image-20211114205812400.png">
    <img src="/image/image-20211114205812400.png">
</a>

中书令南阳县开国男来济

礼部尚书高阳县开国男许敬宗

<a data-fancybox="gallery" href="/image/image-20211114205851864.png">
    <img src="/image/image-20211114205851864.png">
</a>

守黄门侍郎兼左庶子薛元超

守中书侍郎兼右庶子李义

<a data-fancybox="gallery" href="/image/image-20211114205936813.png">
    <img src="/image/image-20211114205936813.png">
</a>

府等奉敕润色

咸亨三年十二月八日京城法侣建立

文林郎诸葛神力勒石

武骑尉朱静藏镌字

## 释文

大唐三藏圣教序

太宗文皇帝制

弘福寺沙门怀仁集。

晋右将军王羲之书。

盖闻二仪有像，显复载以含生；四时无形，潜寒暑以化物。是以窥天鉴地，庸愚皆识其端；明阴洞阳，贤哲罕穷其数。然而天地苞乎阴阳而易识者，以其有像也；阴阳处乎天地而难穷者，以其无形也。故知像显可征，虽愚不惑；形潜莫覩，在智犹迷。况乎佛道崇虚，乘幽控寂；弘济万品，典御十方。举威灵而无上，抑神力而无下。大之则弥于宇宙，细之则摄于毫厘。无灭无生，历千劫而不古；若隐若显，运百福而长今。妙道凝玄，遵之莫知其际；法流湛寂，挹之则莫测其源。故知蠢蠢凡愚，区区庸鄙，投其旨趣，能无疑惑者焉。然则大教之兴，基乎西土，腾汉庭而皎梦，照东城而流慈。昔者分形分迹之时，言未驰而成化；当常现常之世，民仰德而知遵。及乎晦影归真，迁仪越世。金容掩色，不镜三千之光；丽象开图，空端四八之相。于是微言广被，拯含类于三途；遗训遐宣，导群生于十地。然而真教难仰，莫能一其指归，曲学易遵，邪正于焉纷纠。所以空有之论，或习俗而是非。大小之乘，乍沿时而隆替。有玄奘法师者，法门之领袖也。幼怀贞敏，早悟三空之心；长契神情，先苞四忍之行。松风水月，未足比其清华；仙露明珠，讵能方其朗润。故以智通无累，神测未形。超六尘而迥出，只千古而无对。凝心内境，悲正法之陵迟；栖虑玄门，慨深文之讹谬。思欲分条析理，广彼前闻；截伪存真，开兹后学。是以翘心净土，往游西域；乘危远迈，杖策孤征。积雪晨飞，途闻失地；惊砂夕起，空外迷天。万里山川，拨云霞而进影；百重寒暑，蹑霜雨而前踪。诚重劳轻，求深愿达，周游西宇，十有七年。穷历道邦，询求正教；双林八水，味道餐风；鹿菀鹫峰，瞻奇仰异。承至言于先圣，受真教于上贤。探赜妙门，精穷奥业。一乘五律之道，驰骤于心田；八藏三箧之文，波涛于口海。爰自所历之国，总将三藏要文，凡六百五十七部，译布中夏，宣扬胜业。引慈云于西极，注法雨于东垂。圣教缺而复合，苍生罪而还福。湿火宅之干焰，共拔迷途；朗爱水之昏波，同臻彼岸。是知恶因业坠，善以缘升；升坠之端，惟人所托。譬夫桂生高岭，云露方得泫其花；莲出渌波，飞尘不能污其叶。非莲性自洁，而桂质本贞。良由所附者高，则微物不能累；所凭者净，则浊类不能沾。夫以卉木无知，犹资善而成善；况乎人伦有识，不缘庆而求庆。方冀兹经流施，将日月而无穷；斯福遐敷，与乾坤而永大。朕才谢珪璋，言惭博达，至于内典，尤所未闲。昨制序文，深为鄙拙，唯恐秽翰墨于金简，标瓦砾于珠林。忽得来书，谬承褒赞，循躬省虑；弥益厚颜，善不足称，空劳致谢。皇帝在春宫述三藏。

圣记。

夫显扬正教，非智无以广其文；崇阐微言，非贤莫能定其旨。盖真如圣教者，诸法之玄宗，众经之轨（足属）也。综括宏远，奥旨遐深。极空有之精微，体生灭之机要。词茂道旷，寻之者不究其源；文显义幽，履之者莫测其际。故知圣慈所被，业无善而不臻；妙化所敷，缘无恶而不翦。开法纲之纲纪，弘六度之正教。拯群有之涂炭，启三藏之秘扃。是以名无翼而长飞，道无根而永固。道名流庆，历遂古而镇常；赴感应身，经尘劫而不朽。晨钟夕梵，交二音于鹫峰；慧日法流，转双轮于鹿菀。排空宝盖，接翔云而共飞；庄野春林，与天花而合彩。

伏惟皇帝陛下，上玄资福，垂拱而治八荒；德被黔黎，敛衽而朝万国。恩加朽骨，石室归贝叶之文；泽及昆虫，金匮流梵说之偈。遂使阿（禾辱）达水，通神旬之八川；耆阇崛山，接嵩华之翠岭。窃以性德凝寂，靡归心而不通；智地玄奥，感恳诚而遂显。岂谓重昏之夜，烛慧炬之光；火宅之朝，降法雨之泽。于是百川异流，同会于海；万区分义，总成乎实。岂与汤武校其优劣，尧舜比其圣德者哉。玄奘法师者，夙怀聪令，立志夷简。神清龆龀之年，体拔浮华之世。凝情定室，匿迹幽巖。栖息三禅，巡游十地。超六尘之境，独步迦维；会一乘之旨，随机化物。以中华之无质，寻印度之真文。远涉恒河，终期满字；频登雪岭，更获半珠。问道法还，十有七载；备通释典，利物为心。以贞观十九年九月六日奉敕于弘福寺，翻译圣教要文凡六百五十七部。引大海之法流，洗尘劳而不竭；传智灯之长焰，皎幽闇而恒明。自非久值胜缘，何以显扬斯旨。所谓法相常住，齐三光之明；

我皇福臻，同二仪之固。伏见御制众经论序，照古腾今。理含金石之声，文抱风云之润。治辄以轻尘足岳，坠露添流。略举大纲，以为斯记。

治素无才学，性不聪敏。内典诸文，殊未观览。所作论序，鄙拙尤繁。忽见来书，褒扬赞述。抚躬自省，惭悚交并。劳师等远臻，深以为愧。

贞观廿二年八月三日内府。

般若波羅蜜多心經

沙门玄奘奉诏譯

觀自在菩薩，行深般若波羅蜜多時，照見五蘊皆空，度一切苦厄。舍利子，色不異空，空不異色。色即是空，空即是色，受想行識亦復如是。舍利子，是諸法空相，不生不滅，不垢不淨，不增不減。是故空中無色，無受想行識。無眼耳鼻舌身意，無色聲香味觸法。無眼界，乃至無意識界。無無明，亦無無明盡。乃至無老死，亦無老死盡。無苦集滅道，無智亦無得，以無所得故。菩提薩埵，依般若波羅蜜多故，心無罣礙，無罣礙故，無有恐怖。遠離顛倒夢想，究竟涅槃。三世諸佛，依般若波羅蜜多故，得阿耨多羅三藐三菩提。故知般若波羅蜜多，是大神咒，是大明咒，是無上咒，是無等等咒。能除一切苦，真實不虛故。說般若波羅蜜多咒即說咒曰

揭帝揭帝 般羅揭帝 般羅僧揭帝 菩提莎婆訶

般若多心經

太子太傅尚书左仆射燕国公于志宁

中书令南阳县开国男来济

礼部尚书高阳县开国男许敬宗

守黄门侍郎兼左庶子薛元超

守中书侍郎兼右庶子李义府等奉

敕润色

咸亨三年十二月八日京城法侣建立

文林郎诸葛神力勒石

武骑尉朱静藏镌字